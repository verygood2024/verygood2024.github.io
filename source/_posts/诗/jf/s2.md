---
title: 莺啼序·无题
tags:
- 文学
- 词集
- 莺啼序
- 词林正韵
excerpt: 西风暗苏客病，更撕朱啮翠。
description: 西风暗苏客病，更撕朱啮翠。
author: 金风
copyright_author: 金风
copyright_author_href: /categories/作者/金风/
comment: gitalk
sticky: 158
categories:
- - 词
  - 莺啼序
- - 作者
  - 金风
abbrlink: de0e1bc
---
## 莺啼序·无题

&emsp;&emsp;西风暗苏客病，更撕朱啮翠。暮街静，华屋低迷，楚凤秦马曾峙。浅阴引、镶愁瘦燕，慵归绣郭霜巢底。念春心、时坠汀波，沫群难积。
&emsp;&emsp;散淡斜辉，十七载下，剩镕悲铸泪。画船载、离绪消凝，去年残梦千里。趁黄芦、初藏鳄齿，把青笛、重吹寒气。怕惊鸥，桃李吞声，竟成憔悴。
&emsp;&emsp;繁星误嫁，早岁葡萄，晚来一片紫。忍记取、小园晴槛，绮院柔绳，雪径芳痕，半生欢喜。东屏水秀，南床薰细，珍炉偷暖鳞晕袖，最堪怜、暖透嘤咛意。雕梁可算，山盟海誓飘零，乱分蝶影如谜。
&emsp;&emsp;邯郸破碎，泽国萧条，问枕间故事。恨野岭、樵歌苍老，猎矢狰狞，那得求香，两三幽寺。今宵愧使，辽天飞雁，穿沙啼血频绝唳，为玲珑、红豆枝头字。江南谁倚空楼，皓月冰封，断魂大地！
