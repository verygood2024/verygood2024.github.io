---
title: 东野
tags:
- 文学
- 古诗集
- 古体
- 五古
- 中华通韵
excerpt: 东野有春草，年年风雨生。
description: 东野有春草，年年风雨生。
author: 金风
copyright_author: 金风
copyright_author_href: /categories/作者/金风/
comment: gitalk
sticky: 156
categories:
- - 古诗
  - 古体
  - 五言
- - 作者
  - 金风
abbrlink: 33c7ae7a
date: 2024-12-15 15:53:30
---
## 东野

&emsp;&emsp;东野有春草，年年风雨生。
&emsp;&emsp;鲜妍垂寒露，上结无地精。
&emsp;&emsp;时有鹰如电，何妨树作旌。
&emsp;&emsp;兔舟刬碧浪，豹云飞无声。
&emsp;&emsp;我驾流星来，数鞭脆且清。
&emsp;&emsp;爽气冲晨日，柔腰匣欲鸣。
&emsp;&emsp;济志侠客善，快意九州行。
&emsp;&emsp;思遐目暂低，马前辙向西。
&emsp;&emsp;烟尘茫不见，马畔闻婴啼。
&emsp;&emsp;错愕勒缰急，马首向空嘶。
&emsp;&emsp;惊滚银鞍下，躬躯狎尺儿。
&emsp;&emsp;感此资荒弃，慨彼人心迷。
&emsp;&emsp;翼翼入斜抱，灵眸映彩霓。
&emsp;&emsp;归以奇乡党，坊家传义朗。
&emsp;&emsp;数载惯温存，鲟脍拥鹤氅。
&emsp;&emsp;萌智启群经，三代在指掌。
&emsp;&emsp;吾庐可罗雀，常客兔与乌。
&emsp;&emsp;寂寂黄昏后，窗下野塘枯。
&emsp;&emsp;忽报有求见，请以南村夫。
&emsp;&emsp;抱儿欲允入，已见斜廊趋。
&emsp;&emsp;步急衣飘絮，狞色虬紫须。
&emsp;&emsp;指刺垢牙迸，发立血目盱。
&emsp;&emsp;余心惶漠漠．厅下骤雷呼：
&emsp;&emsp;“东野窃我子，嗟尔何卑鄙！
&emsp;&emsp;衣冠正堂堂，行止如犬豕！
&emsp;&emsp;伪播侠士名，欺世特无恥！”
&emsp;&emsp;唾沫和泪飞，僮仆四面围：
&emsp;&emsp;“我妻昔孕重，帚箕不敢挥。
&emsp;&emsp;竟亡此儿产，空添山海欷。
&emsp;&emsp;家室别无子，严慈病旧扉。
&emsp;&emsp;况此惊恶耗，老父死恸悕。
&emsp;&emsp;我母亦相傍，黄泉安可归。
&emsp;&emsp;临际残言吐，小儿毋忘祖！
&emsp;&emsp;寻仇斫其首，休论人与虎。
&emsp;&emsp;鄙夫固蒙昧，遗托未敢迕。
&emsp;&emsp;恶贼纳命来，明朝奠我祖！”
&emsp;&emsp;咄咄音欲堕，我欲辩曾经。
&emsp;&emsp;喉转辞欲吐，悚见寒芒青。
&emsp;&emsp;我少习暗术，有匕袖中听。
&emsp;&emsp;电走梨花镂，尝诛百壮丁。
&emsp;&emsp;善恶刃头现，仁义柄心铭。
&emsp;&emsp;自明彼非恶，宁渠我入冥？
&emsp;&emsp;刀匕光相向，四目映疾霆。
&emsp;&emsp;东风拂花来，吹面殢幽馨。
&emsp;&emsp;时值深沉夜，月色正荧荧。
